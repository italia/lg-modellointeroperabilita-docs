Organizzativa
=============

Al fine di realizzare e-service secondo il ModI sono di seguito elencate 
le regole che gli erogatori DEVONO attuare e le raccomandazioni che 
DOVREBBERO seguire.

Nello specifico del processo digitale, gli erogatori DEVONO:

.. list-table:: 
   :widths: 15 40
   :header-rows: 0

   * - (REG_ORGANIZZ_001)
     - Assicurare l’erogazione di e-service in modo integrato, ponendo 
       attenzione alla gestione di modifiche o aggiornamenti degli 
       e-service, in quanto le stesse hanno impatto su differenti 
       organizzazioni.

   * - (REG_ORGANIZZ_002)
     - Definire per gli e-service e le relative API, i criteri per la 
       gestione delle modifiche, al fine di permettere ai fruitori di 
       assumere consapevolezza.

   * - (REG_ORGANIZZ_003)
     - Organizzarsi per espletare i singoli servizi garantendo il 
       livello di servizio (SLA) appropriato nel rispetto dei vincoli 
       della norma.

   * - (REG_ORGANIZZ_004) 
     - Fornire un ambiente di test per l’esecuzione delle integrazioni 
       da parte dei fruitori.

   * - (REG_ORGANIZZ_005)
     - Individuare l’ufficio del Responsabile della trasformazione 
       digitale (in seguit RTD) o in alternativa un ufficio preposto 
       alla gestione dell’interoperabilità, quale punto di riferimento 
       al fine di:

        * (REG_ORGANIZZ_005.a) Efficientare l’erogazione dei servizi 
          provvedendo alla reingegnerizzazione dei processi esistenti 
          o definire e istituire nuovi processi in considerazione 
          dell’utilizzo degli strumenti digitali.

        * (REG_ORGANIZZ_005.b) Garantire il mantenimento degli SLA 
          previsti negli Accordi di interoperabilità.

   * - (REG_ORGANIZZ_006)
     - Pubblicare e mantenere gli Accordi di interoperabilità nella 
       modalità individuata dal ModI direttamente o demandando l’azione 
       ad un Ente capofila.

   * - (REG_ORGANIZZ_007)
     - Individuare un punto di contatto tecnico per il supporto ai 
       fruitori degli e-service (amministrazioni, cittadini, imprese).

   * - (REG_ORGANIZZ_008)
     - Utilizzare un linguaggio formale per rappresentare il processo 
       digitale. 

|

Nello specifico del processo digitale collettivo, oltre a quanto indicato 
in precedenza, gli erogatori e fruitori DEVONO:

.. list-table:: 
   :widths: 15 40
   :header-rows: 0

   * - (REG_ORGANIZZ_009)
     - Individuare l’Amministrazione coordinatrice delle attività 
       necessarie alla realizzazione del processo digitale collettivo. 

   * - (REG_ORGANIZZ_010)
     - Dare seguito, grazie agli RTD, alle necessarie azioni di 
       condivisione degli obiettivi, definizione di calendari comuni e 
       individuazione delle priorità, al fine di soddisfare le esigenze 
       degli utenti finali ed erogare i servizi pubblici in modo 
       integrato e organico. 

   * - (REG_ORGANIZZ_011) 
     - Utilizzare un linguaggio formale condiviso per rappresentare il 
       processo digitale collettivo. 

|

In generale le pubbliche amministrazioni DOVREBBERO:

.. list-table:: 
   :widths: 15 40
   :header-rows: 0
   
   * - (RAC_ORGANIZZ_001)
     - Coinvolgere sin dalla progettazione cittadini e imprese, anche 
       in forma associata, quando fruitori degli e-service di frontend 
       per verificare l’usabilità del servizio. 

   * - (RAC_ORGANIZZ_002)
     - Coinvolgere sin dalla progettazione le imprese, anche in forma 
       associata, se portatori di interessi degli e-service per 
       verificare le caratteristiche dei servizi ed eseguire i test. 

   * - (RAC_ORGANIZZ_003)
     - Utilizzare gli standard Object Management Group (OMG), Business 
       Process Model and Notation™ (BPMN™), Case Management Model and 
       Notation™ (CMMN™) e Decision Model and Notation™ (DMN™) per la 
       rappresentazione dei processi digitali, come attuazione delle 
       G_OR008 e REG_OR010. 

.. forum_italia::
   :topic_id: 21439
   :scope: document
