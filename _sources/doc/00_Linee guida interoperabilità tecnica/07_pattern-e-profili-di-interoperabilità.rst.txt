Pattern e profili di interoperabilità
=====================================

Le diverse esigenze di interoperabilità delle PA e l’esperienza da loro
maturata hanno evidenziano l’impossibilità di adottare un unico
approccio risolutivo. Di contro, esigenze simili tra i vari domini
determinano l’opportunità di definire un insieme di soluzioni
tecnologiche comuni che permettano, anche attraverso la loro
combinazione, di definire un quadro condiviso di regole applicate.

Le Linee Guida individuano i *pattern* e i *profili di
interoperabilità* come modalità tecniche condivise secondo le quali
un fruitore e un erogatore realizzano l’interoperabilità dei propri
sistemi informatici, Nel dettaglio:

* i *pattern di interoperabilità* risolvono singoli requisiti che
  la PA deve soddisfare, e si dividono in:
   
  * pattern di *interazione*
    che descrivono il modello di comunicazione tra
    fruitore ed erogatore;

  * pattern di *sicurezza*
    che descrivono le modalità per assicurare
    specifiche caratteristiche di sicurezza della comunicazione;

* i *profili di interoperabilità*
  sono combinazioni dei pattern di
  interoperabilità per risolvere i casi d’uso che una PA deve
  soddisfare.

I pattern e i profili di interoperabilità che le PA DOVREBBERO
utilizzare sono indicati nei Documenti Operativi: Pattern di
integrazione, Pattern di sicurezza e Profili di interoperabilità.

Nel caso in cui le Pubbliche Amministrazioni rilevino l’impossibilità di
dare seguito alle specifiche esigenze dei domini di interoperabilità che
le vedano coinvolte, a causa della mancanza di pattern e/o profili di
interoperabilità adeguati, o evidenzino l’opportunità di aggiornare i
pattern e i profili di interoperabilità esistenti, DEVONO segnalare la
circostanza ad AgID, definendo un esigenza e/o formulando una proposta.

L’AgID, stimolata dalle esigenze e dalle proposte della PA o su propria
iniziativa, avvia un tavolo pubblico di concertazione per modificare o
definire nuovi e/o modificare i pattern e/o i profili di
interoperabilità.

I nuovi pattern e/o i profili di interoperabilità o la modifica di
quelli esistenti sono formalmente introdotti nel ModI attraverso
Circolari emanate dall’AgID per l’aggiornamento dei Documenti Operativi:
Pattern di integrazione, Pattern di sicurezza e Profili di
interoperabilità.

Il processo di mantenimento dei pattern prevede le seguenti fasi:

1. *[NUOVA ESIGENZA E PROPOSTA]* Le PA o AgID individuano nuove esigenze di
interoperabilità e POSSONO proporre nuovi pattern come soluzione;

2. *[CONCERTAZIONE]* AgID apre il tavolo pubblico, in modo da acquisire
eventuali proposte alternative per soddisfare le nuove esigenze
evidenziate;

3. *[ADOZIONE]* AgID, valutando le proposte pervenute, individua i nuovi
pattern che rispondono alle esigenze e aggiorna i Documenti Operativi.

Il processo di mantenimento dei pattern è realizzato da cicli successivi
di applicazione delle fasi individuate. La pianificazione dei cicli di
proposta assicura la raccolte delle esigenze dal 1 gennaio al 31
dicembre di ogni anno.

-  (i)° ciclo [1 gennaio anno corrente - 31 ottobre anno corrente ]

   #. [NUOVA ESIGENZA E PROPOSTA] da 1° gennaio anno corrente - 30 giugno anno corrente
   #. [CONCERTAZIONE] dal 1 maggio anno corrente - 31 agosto anno corrente
   #. [ADOZIONE] dal 1° settembre anno corrente - 31 ottobre anno corrente

-  (i+1)° ciclo [1 luglio anno corrente - 30 aprile anno successivo]

   #. [NUOVA ESIGENZA E PROPOSTA] da 1° luglio anno corrente - 31 dicembre anno corrente
   #. [CONCERTAZIONE] dal 1 novembre anno corrente - 31 febbraio anno successivo
   #. [ADOZIONE] dal 1° marzo anno successivo - 30 aprile anno successivo

|image0|

*Figura 4 - Rappresentazione del processo di gestione dei pattern*

Si rimanda ai seguenti paragragi per dettagli.

.. toctree::
  :maxdepth: 3

  07_pattern-e-profili-di-interoperabilità/01_nuove-esigenze-e-proposta.rst
  07_pattern-e-profili-di-interoperabilità/02_concertazione-ed-adozione.rst

.. |image0| image:: ./media/image4.png
   :width: 6.15887in
   :height: 1.66414in

.. forum_italia::
   :topic_id: 21443
   :scope: document
