Nuove esigenze e proposta
=========================

Un erogatore o fruitore - di seguito richiedente, partendo da un caso
d’uso determina un profilo applicativo, costituito dai *pattern di
interoperabilità* e *profili di interoperabilità*, di sicurezza
disponibili nel ModI.

Nel caso in cui il richiedente non riesca a definire un profilo
applicativo per la mancanza di uno o più *pattern di interoperabilità* o
*profili di interoperabilità*, DEVE dichiarare la necessità di
introdurre un nuovo *pattern di interoperabilità* e *profili di
interoperabilità* avviando una "nuova esigenza" e inviando una
comunicazione attraverso gli strumenti messi a disposizione da AgID.

Un richiedente, secondo le proprie disponibilità e necessità, PUÒ
definire un *pattern di interoperabilità* o *profili di
interoperabilità* quale proposta che risolva la "nuova esigenza" e la
trasmetterla ad AgiD come prima ipotesi risolutiva.

AgID, entro 15 giorni dall’invio della richiesta di una "nuova esigenza"
valuta se sussistono le condizioni per avviare la fase di concertazione.
In caso contrario DEVE comunicare al richiedente le motivazioni del
rifiuto.

Il richiedente, trascorsi i 15 giorni indicati in precedenza, PUÒ
preventivamente utilizzare il pattern proposto. A conclusione della fase
di concertazione e adozione, se AgID non rileva problemi in merito
all’utilizzo del *pattern di interoperabilità* o *profili di
interoperabilità* proposto, il richiedente NON DEVE uniformare quanto
implementato.

.. forum_italia::
   :topic_id: 21444
   :scope: document
