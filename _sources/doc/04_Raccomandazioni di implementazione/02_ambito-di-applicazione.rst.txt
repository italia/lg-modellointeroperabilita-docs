Ambito di applicazione
======================

Il presente Documento operativo è redatto quale documento operativo
relativo alla Linee Guida sull’interoperabilità tecnica.

Soggetti destinatari
--------------------

Il Documento Operativo è destinato ai soggetti di cui all'articolo 2,
comma 2 del CAD, così come indicato dall’articolo 75 dello stesso. I
destinatari la attuano nella realizzazione dei propri sistemi
informatici che fruiscono o erogano dati e/o servizi digitali di/ad altri
soggetti.

Per i servizi implementati dagli erogatori prima dell’emanazione del
Documento Operativo, al fine di assicurare la convergenza al ModI, si
richiede di:

-  assicurare per i nuovi fruitori l’applicazione di modalità di
   fruizione conformi al Documento Operativo;

-  prevedere, a valle di una valutazione di impatto che includa
   l’effetto sui fruitori, la dismissione delle modalità difformi al
   Documento Operativo.

Il Documento Operativo è rivolto ai soggetti privati che devono
interoperare con la Pubblica Amministrazione per erogare
o fruire di dati e servizi tramite sistemi informatici.

.. forum_italia::
   :topic_id: 21484
   :scope: document
