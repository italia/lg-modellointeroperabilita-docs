Introduzione
============

Le Linee Guida individuano le tecnologie e gli standard che le Pubbliche 
Amministrazioni devono tenere in considerazione durante la realizzazione 
dei propri sistemi informatici, al fine di permettere il coordinamento 
informativo e informatico dei dati tra le amministrazioni centrali, 
regionali e locali, nonché tra queste e i sistemi dell'Unione Europea, 
con i gestori di servizi pubblici e dei soggetti privati.

Le Linee Guida assicurano l'aggiornamento rispetto alla:

-  evoluzione della tecnologia;

-  aderenza alle indicazioni europee in materia di interoperabilità;

-  adeguatezza alle esigenze delle pubbliche amministrazioni e dei suoi
   utenti;

-  adozione da parte di tutti i soggetti, pubblici e privati;

-  adeguatezza dei necessari livelli di sicurezza.

Le Linee Guida contribuiscono alla definizione del Modello di Interoperabilità 
della PA (in breve ModI), focalizzandosi sulle tecnologie e le loro modalità 
di utilizzo, per assicurare lo scambio di dati tra le PA, e tra queste 
e i soggetti privati; in esse sono definiti i contesti di interazione 
e integrazione tra le PA, i cittadini e le imprese.

La definizione del ModI è coerente con il nuovo European Interoperability 
Framework (in breve EIF) oggetto della Comunicazione COM (2017) 134 
della Commissione Europea del 23 marzo 2017 [1]_, al fine di assicurare 
l’interoperabilità nel contesto Europeo e per l’attuazione del Digital 
Single Market (Mercato Unico Digitale).

Nell’ottobre 2005 il CNIPA (oggi Agenzia per l’Italia digitale - AgID) 
ha pubblicato un insieme di documenti che costituivano il riferimento 
tecnico per l’interoperabilità fra le PA. Tali documenti delineavano 
il quadro tecnico-implementativo del Sistema pubblico di cooperazione 
(SPCoop), il framework di interoperabilità a livello applicativo 
adottato dalle PA.

Le Linee Guida, e più in generale il ModI, completano il processo di 
aggiornamento del SPCoop avviato con la determinazione AgID 219/2017 
- "Linee guida per transitare al nuovo modello di interoperabilità" [2]_.

**Le Linee Guida considerano i soli servizi digitali (di seguito e-service) 
realizzati da una Pubblica Amministrazione per assicurare l’accesso ai 
propri dati e/o l’integrazione dei propri processi attraverso l'interazione 
dei suoi sistemi informatici con quelli dei fruitori.**

Le Linee Guida contribuiscono alla definizione del Modello di Interoperabilità 
della PA (in breve ModI) relativamente agli e-service provvedendo a:

-  definire le modalità di integrazione tra le PA, e tra queste, cittadini 
   e imprese, armonizzando le scelte architetturali di interoperabilità 
   delle PA;

-  individuare le scelte tecnologiche che favoriscano lo sviluppo, da 
   parte delle PA, cittadini e imprese, di soluzioni applicative innovative 
   che semplifichino e abilitino l’utilizzo dei dati e dei servizi 
   digitali;

-  promuovere l’adozione dell’approccio "API first" per favorire la 
   separazione dei livelli di backend e frontend, con logiche aperte e 
   standard pubblici che garantiscano ad altri attori, pubblici e privati, 
   accessibilità e massima interoperabilità di dati e servizi digitali;

-  privilegiare standard tecnologici, de iure e de facto, che soddisfino 
   l’esigenza di rendere sicure le interazioni tra le PA, e tra queste, 
   cittadini e imprese;

-  favorire l’interazione tra PA, e tra queste, cittadini e imprese, 
   attraverso un approccio Contract-First.

Il ModI è coerente con European Interoperability Framework (EIF) che 
fornisce orientamenti alle PA Europee su come operare le iniziative 
relative al tema dell’interoperabilità attraverso una serie di 
raccomandazioni atte a stabilire relazioni tra le varie organizzazioni, 
razionalizzare i processi volti a sostenere i servizi digitali e assicurare 
che le norme esistenti e quelle nuove non pregiudichino gli sforzi di 
interoperabilità [3]_.

**Le Linee Guida affrontano il livello di interoperabilità tecnica prevista 
nell’EIF**\  [4]_ **relativamente agli Interoperable Digital Public Services.**

Il ModI assicura l’adozione degli standard di interoperabilità mandatori 
individuati dalla Comunità Europea (ad esempio INfrastructure for 
SPatial InfoRmation in Europe [5]_) e sostiene le iniziative di 
standardizzazione promosse dalla Commissione Europea (ad esempio 
Solution Architecture Template for e-Procurement [6]_, Solution 
Architecture Template for Open Data [7]_).

.. [1]
   Cf.
   https://eur-lex.europa.eu/legal-content/IT/TXT/?qid=1584086617794&uri=CELEX:52017DC0134

.. [2]
   Cf.
   https://www.agid.gov.it/sites/default/files/repository_files/upload_avvisi/linee_guida_passaggio_nuovo_modello_interoperabilita.pdf

.. [3]
   Cf.
   https://joinup.ec.europa.eu/collection/nifo-national-interoperability-framework-observatory/eif-european-interoperability-framework-0

.. [4]
   Cf.
   https://joinup.ec.europa.eu/collection/nifo-national-interoperability-framework-observatory/3-interoperability-layers#3.6

.. [5]
   Cf. https://joinup.ec.europa.eu/collection/inspire

.. [6]
   Cf. https://joinup.ec.europa.eu/solution/sat-e-procurement

.. [7]
   Cf. https://joinup.ec.europa.eu/solution/sat-open-data

.. forum_italia::
   :topic_id: 21428
   :scope: document
