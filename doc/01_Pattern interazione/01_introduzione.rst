Introduzione
============

Il pattern di interazione definisce le modalità secondo le quali un
fruitore ed un erogatore possono interagire. L’interazione avviene
definendo le API.

I pattern di interazione quali riferimenti concettuali coniugano, fatto
salvo per l’accesso CRUD, i message exchange pattern (MEP) per le
tecnologie SOAP e REST proposte dal ModI.

Di seguito l’attenzione è rivolta agli aspetti funzionali rimandando per
gli aspetti di sicurezza all’apposito Documento Operativo - Pattern di
sicurezza.

Il Documento operativo descrive i pattern di interazione individuati da
AgID che gli erogatori DEVONO utilizzare per soddisfare le necessità
individuate dai requisiti funzionali e non funzionali delle specifiche
interazioni con i propri fruitori.

Data la variabilità nel tempo delle esigenze delle amministrazioni e
delle tecnologie abilitanti, nonché considerata la natura incrementale
del ModI, l’elenco dei pattern di interazione non è da intendersi
esaustivo. Nel caso in cui un’amministrazione abbia esigenze non
ricoperte nei seguenti profili DEVE informare AGID, nei modi indicati
nel capitolo 7 Pattern e profili di interoperabilità delle Linea di
indirizzo sull’interoperabilità tecnica delle Pubbliche Amministrazioni.
