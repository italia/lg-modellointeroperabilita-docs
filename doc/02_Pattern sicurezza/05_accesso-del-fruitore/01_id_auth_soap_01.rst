[ID_AUTH_SOAP_01] Direct Trust con certificato X.509 su SOAP
============================================================

Comunicazione tra fruitore ed erogatore che assicuri a livello di
messaggio:

-  accesso del soggetto fruitore, quale organizzazione o unità
   organizzativa fruitrice, o entrambe le parti.

Descrizione
-----------

Il presente profilo specializza lo standard OASIS Web Services Security
X.509 Certificate Token Profile Versione 1.1.1.

Si assume l’esistenza di un trust tra fruitore ed erogatore, che
permette il riconoscimento da parte dell’erogatore del certificato
X.509, o la CA emittente.

Il meccanismo con cui è stabilito il trust, inclusa la modalità di
scambio dei certificati X.509, non condiziona il presente profilo.

Il fruitore inoltra un messaggio all’interfaccia di servizio
dell’erogatore includendo o referenziando il certificato X.509 e una
porzione significativa del messaggio firmata.

L’erogatore, ricevuto il messaggio, verifica il certificato X.509 e
valida la porzione firmata del messaggio. Se la verifica e la
validazione sono superate, l’erogatore elabora la richiesta e produce la
relativa risposta.

.. mermaid::

	sequenceDiagram

	activate Fruitore
	activate Erogatore
    Fruitore->>+Erogatore: 1. Request()
    Erogatore-->>Fruitore: 2. Response
    deactivate Erogatore
    deactivate Fruitore

*Figura 3 - Accesso del Fruitore*

Regole di processamento
-----------------------

**A: Richiesta**

1. Il fruitore costruisce un messaggio SOAP per il servizio.

2. Il fruitore aggiunge al messaggio l’header WS-Addressing e l’elemento
   <wsu:Timestamp> composto dagli elementi <wsu:Created> e <wsu:Expires>

3. Il fruitore calcola la firma per gli elementi significativi del
   messaggio, in particolare <wsu:Timestamp> e <wsa:To> del blocco
   WS-Addressing. Il digest è firmato usando la chiave privata associata
   al certificato X.509 del fruitore. L’elemento <Signature> è
   posizionato nell’header <Security> del messaggio.

4. Il fruitore referenzia il certificato X.509 usando in maniera
   alternativa, nell’header <Security>, i seguenti elementi previsti
   nella specifica ws-security:

   a. <wsse:BinarySecurityToken>

   b. <wsse:KeyIdentifier>

   c. <wsse:SecurityTokenReference>

5. Il fruitore spedisce il messaggio all’interfaccia di servizio
   dell’erogatore.

**B: Risposta**

6.  L’erogatore verifica il contenuto dell’elemento <wsu:Timestamp>
    nell’header del messaggio al fine di verificare la validità
    temporale del messaggio.

7.  L’erogatore verifica la corrispondenza tra se stesso e quanto
    definito nell’elemento <wsa:To> del blocco WS-Addressing.

8.  L’erogatore recupera il certificato X.509 referenziato nell’header
    <Security>.

9.  L’erogatore verifica il certificato secondo i criteri del trust.

10. L’erogatore valida l’elemento <Signature> nell’header <Security>.

11. L’erogatore garantisce l’accesso al fruitore.

12. Se le azioni da 6 a 11 hanno avuto esito positivo, il messaggio
    viene elaborato e viene restituito il risultato del servizio
    richiamato.

Note:

-  In merito agli algoritmi da utilizzare nell’elemento <Signature>
   rispettivamente <DigestMethod>, <SignatureMethod> e
   <CanonicalizationMethod> si fa riferimento agli algoritmi indicati al
   capitolo 7 Elementi di sicurezza,

-  Un meccanismo simile può essere utilizzato specularmente per
   l’erogatore.

Esempio
-------

Di seguito è riportato un tracciato del messaggio inoltrato dal fruitore
all’interfaccia di servizio dell'erogatore relativo ad un servizio di
echo.

I namespace utilizzati nel tracciato sono riportati di seguito:

.. code-block:: python

   soap="http://www.w3.org/2003/05/soap-envelope"
   wsse="http://docs.oasis-open.org/wss/2004/01/oasis-200401-wss-wssecurity-secext-1.0.xsd"
   wsu="http://docs.oasis-open.org/wss/2004/01/oasis-200401-wss-wssecurity-utility-1.0.xsd"
   ds="http://www.w3.org/2000/09/xmldsig#"
   ec="http://www.w3.org/2001/10/xml-exc-c14n#"

.. literalinclude:: media/ID_AUTH_SOAP_01_example_request.xml
   :language: xml

Il tracciato rispecchia le seguenti scelte implementative
esemplificative:

-  riferimento al security token (BinarySecurityToken)

-  algoritmi di canonizzazione (CanonicalizationMethod)

-  algoritmi di firma (SignatureMethod)

-  algoritmo per il digest (DigestMethod)

Le parti, in base alle proprie esigenze, usano gli algoritmi indicati al
capitolo 7 "Elementi di sicurezza", nonché la modalità di inclusione o
referenziazione del certificato X.509.

.. forum_italia::
   :topic_id: 21469
   :scope: document
