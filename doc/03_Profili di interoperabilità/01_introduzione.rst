Introduzione
============

I profili di interoperabilità individuano combinazioni dei pattern di
interazione, indicati nel Documento Operativo - Pattern di interazione,
e pattern di sicurezza, indicati Documento Operativo - Pattern di
sicurezza, che risolvono una esigenza specifica della comunicazione tra
fruitore ed erogatore.

I profili di interoperabilità sono scelti dall'erogatore in funzione
alle specifiche esigenze applicative ed in relazione alla natura dei
fruitori.

Data la variabilità nel tempo delle esigenze delle amministrazioni e
delle tecnologie abilitanti, nonché considerata la natura incrementale
del ModI, l’elenco dei profili non è da intendersi
esaustivo. Nel caso in cui un’amministrazione abbia esigenze non
ricoperte nei seguenti profili DEVE informare AgID, nei modi indicati
nel capitolo 7 "Pattern e profili di interoperabilità" delle Linee di
indirizzo sull’interoperabilità tecnica delle Pubbliche Amministrazioni.
Le tecnologie e standard per assicurare la sicurezza dell'interoperabilità 
tramite API utilizzabili nel ModI, tra cui OAuth 2.0, sono individuate 
nelle Linee Guida sulla sicurezza, emanate dall'Agenzia per 
l'Italia Digitale ai sensi dell'articolo 71 del decreto legislativo 7 
marzo 2005, n. 82 (Codice dell'Amministrazione Digitale)

.. forum_italia::
   :topic_id: 21477
   :scope: document
