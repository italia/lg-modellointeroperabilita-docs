Istruzioni per la consultazione pubblica
########################################

Informazioni sulla consultazione
================================

-  **Durata della consultazione:** dall'8 maggio 2018 al 7 giugno 2018

-  **Settore:** ICT

Esiti della consultazione
=========================

I risultati della consultazione pubblica on line saranno presi in considerazione dall'\ `Agenzia per l'Italia Digitale <http://www.agid.gov.it/>`__ per la redazione del testo definitivo della Guida Tecnica.

Destinatari
===========

Tutte le pubbliche amministrazioni che si trovano a sviluppare o mantenere un parco applicativo da utilizzare nell’ambito dei propri compiti istituzionali che richieda interazione con altre pubbliche amministrazioni o soggetti terzi (cittadini e imprese), gli operatori del mercato ICT (aziende, sviluppatori, integratori, etc) e tutti gli addetti ai lavori o gli interessati al tema.

Obiettivo della consultazione
=============================

Il documento rappresenta l’aggiornamento delle `linee guida sul tema della cooperazione applicativa (SPCoop) <http://www.agid.gov.it/agenda-digitale/infrastrutture-architetture/sistema-pubblico-connettivita/cooperazione-applicativa>`_, pubblicate dall’allora CNIPA.

Le linee guida sono redatte per l’attuazione del Codice dell’Amministrazione Digitale ai sensi dell’`art. 71 <http://cad.readthedocs.io/it/v2017-12-13/_rst/capo7_art71.html>`_ del Codice stesso.

L’esigenza di aggiornare le precedenti linee guida nasce:

-  dalle novità introdotte, anche sotto l’aspetto strategico, dal `"Piano Triennale per l’informatica nella Pubblica amministrazione 2017- 2019" <http://pianotriennale-ict.readthedocs.io/it/latest/>`__;

-  dal tempo trascorso dall’ultima revisione del documento, in relazione alla rapidità con cui notoriamente evolve il settore dell’ICT e gli standard disponibili;

Come partecipare
================

Le linee guida sul Modello di Interoperabilità per le PA sono pubblicate su `Docs Italia <http://lg-modellointeroperabilita.readthedocs.io>`_ ed è possibile commentarle su `Forum Italia <https://forum.italia.it/c/documenti-in-consultazione/linee-guida-modello-di-interoperabilita>`_.

È possibile inviare i propri commenti fino al 7 giugno 2018.
